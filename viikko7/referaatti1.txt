Artikkelireferaatti - Scrumban-menetelmän käyttö ketterässä ohjelmistokehityksessä (Kalle Ilves)

Artikkeli kertoo Scrumin ja Kanban -menetelmistä ja niitä yhdistävän Scrumban-menetelmästä sekä sivuaa niiden hyötyjä kehitysmenetelminä.
Kehitysmenetelminä Scrumilla ja Kanbanilla on yhteistä etenkin tehtävien jakaminen osiin ja valmistumisen seuraaminen, jolloin on helpompaa nähdä koko projektin valmistumisen kulku. Lisäksi molemmissa suoritetaan päivittäisiä tapaamisia, joissa selvitetään mitä ollaan tehty aikaisemmin, mitä tehdään nyt ja keskustellaan mahdollisista ilmeinneistä ongelmista. Molemmissa menetelmissä pyritään siihen, että mahdollisiin muutoksiin voidaan reagoida nopeasti ja ongelmattomasti, kuten ketterissä ohjelmistomenetelmissä kuuluukin. Kummassakin menetelmässä on kuitenkin ongelmansa; Scrumissa iteraatioiden aikarajoitteisuus saattaa tuottaa ongelmia vaatimusten nopeatahtisessa vaihtumisessa, kun taas Kanbanissa työskentelylle ei aseteta riittävästi rajoitteita.
Scrumban-menetelmä on seuraus Scrumin ja Kanbanin muokattavuudesta. Menetelmät sallivat periaatteiden yhdistelemisen toisiinsa, joten menetelmä sisältää usein sekä Scrumin että Kanbanin piirteitä. Scrumban-menetelmä voi sisältää Scrumista esimerkiksi suunnittelu- ja arviointitapaamisia sekä retrospektiivejä, ja Kanbanista työnalla olevien tehtävien määrän rajoittamista sekä työnkulun esittäminen kanban-tauluna. 